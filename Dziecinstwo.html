<!DOCTYPE HTML>
<html lang="pl">

<head>
<meta charset="utf-8">
<meta name="description" content="Witryna zawierająca biografię J.R.R., jego opisy jego twórczości literackiej, a także ciekawostki o nim.">
<meta name="keywords" content="John Ronald Reuel Tolkien, J.R.R Tolkien, Tolkien, Biografia Tolkiena, Literatura Tolkiena, Ciekawostki o Tolkienie">
<meta name="author" content="Marcel Bilski">
<link rel="stylesheet" href="Tolkienstyl.css" type="text/css">
<title>Tolkienopedia</title>

</head>
<body>
<header>
<div class="logo"><a href="index.html"><img src="JRT_logo.png" alt='JRTlogo'></a></div>
<nav id="nawigacja">
	<ul class="menu">
	<li><a href="index.html">Strona główna</a></li>
	<li><a href="Dziecinstwo.html">Życiorys</a></li>
	<li><a href="Wykaz_tworczosci.html">Wykaz twórczości</a></li>
	<li><a href="Kontakt.html">Kontakt</a></li>
	</ul>
</nav>
</header>
<div id="main">
<h1>Dzieciństwo</h1>
<p>J.R.R. Tolkien urodził się w angielskiej rodzinie w 1892 jako syn bankiera Arthura Tolkiena i jego żony Mabel Suffield. Przyszedł na świat w Bloemfontein w Wolnym Państwie Oranii (obecnie Południowa Afryka), gdzie jego ojciec był urzędnikiem (od 1890 kierownikiem) w filii Bank of Africa. Według jednej z hipotez rodzina Tolkienów miała niemieckie (saskie) korzenie (nazwisko Tolkien ma duże podobieństwo do niemieckiego słowa tollkühn, czyli waleczny), jednak od wielu pokoleń mieszkała w Anglii. Według drugiej, nazwisko może pochodzić od miejscowości Tolkynen, czyli dzisiejszej wsi na Mazurach – Tołkiny i rodu Tolk, ta nazwa zaś od pruskiego słowa *tolks oznaczającego tłumacza. Hipotezę tę potwierdzają badania Ryszarda Derdzińskiego, który ustalił, iż prapradziadek pisarza, Johann Benjamin Tolkien (1752-1819), urodził się w Gdańsku i wyemigrował pod koniec XVIII w. do Anglii. Jego przodkowie pochodzili z terenu pruskiej Natangii; większość przodków Tolkiena trudniła się rzemiosłem.</p>

<p>Gdy miał rok, został ukąszony przez tarantulę. Według samego Tolkiena nie zaczął się na skutek tego wydarzenia bać pająków, ale olbrzymie, jadowite pająki pojawiają się wielokrotnie w jego dziełach.</p>

<p>W 1895 roku Tolkien przyjechał z matką, która niezbyt dobrze znosiła afrykański klimat, i młodszym bratem Hilarym (ur. 1894) do Birmingham w Anglii, do swojej rodziny. Nawiązał dość bliski kontakt z jej ojcem, Johnem Suffieldem i czuł się mocniej związany z rodziną Suffieldów. Przyczyniła się do tego także śmierć ojca, zmarłego z powodu ciężkiego wewnętrznego krwotoku, 15 lutego 1896, a pół roku później, zdruzgotanego śmiercią syna, drugiego dziadka młodego Johna Ronalda, Johna Benjamina Tolkiena.</p>

<p>Śmierć Arthura Tolkiena spowodowała poważne problemy finansowe jego żony i synów. Mabel Tolkien wyprowadziła się wtedy do Sarehole Mill na przedmieściach Birmingham, w okolicę wówczas jeszcze nietkniętą przez przemysł. Kolejne cztery lata dzieciństwa Tolkien spędził właśnie w tej wiejskiej idylli, która stała się później inspiracją dla Shire, części jego mitycznego świata. Tutaj usłyszał też po raz pierwszy słowo gamgee, w miejscowym dialekcie oznaczające watę, i wykorzystał je potem jako nazwisko jednego z hobbitów w swoim głównym dziele Władca Pierścieni.</p>

<p>Matka Tolkiena, która w roku 1899 wbrew woli rodziców i teściów przeszła na katolicyzm, wychowała dzieci w duchu tego wyznania, co miało duży wpływ na życie i twórczość pisarza.</p>

<p>Mabel Tolkien sama uczyła synów, w szczególności języków (łaciny i francuskiego). Tolkien umiał czytać w wieku czterech lat i wcześnie wykazywał zdolności językowe; lubił też rysować, nie interesowała go natomiast gra na pianinie. Mabel zapoznała go także z książką Lewisa Carolla Alicja w Krainie Czarów, z legendą o Królu Arturze oraz z bajkami Andrew Langa, w których to po raz pierwszy usłyszał o nordyckich sagach o Balmungu.</p>

<p>Między 1900 a 1902 wielokrotnie przeprowadzał się po Birmingham, najpierw do dzielnicy Moseley (którą Tolkien zapamiętał jako „okropną”), potem do King’s Heath, gdzie poprzez dziwne napisy na węglarkach przejeżdżających za jego domem po raz pierwszy natknął się na język walijski, który go zaintrygował do tego stopnia, by odnaleźć książki w tym języku, z których wszakże nic nie zrozumiał. Potem ostatecznie przeprowadził się do Edgbaston. Ponieważ wszystkie te miejsca charakteryzowały się miejską atmosferą, naznaczone wiejskim życiem dzieciństwo Tolkiena należało już wówczas do przeszłości. Był to też okres, w którym Tolkien często zmieniał szkoły: najpierw został przyjęty do King Edward’s School, w 1902 roku przeniósł się do St. Philips Grammar School, aby w rok później wrócić do King Edward’s z przyznanym stypendium. Tam dzięki mocno zaangażowanemu nauczycielowi, George’owi Brevertonowi, oprócz klasycznej łaciny i greki, zainteresował się też historią języka angielskiego; Breverton zachęcał uczniów do używania starych angielskich słów i czytał im dawne dzieła w języku średnioangielskim, m.in. Chaucera.</p>

<p>14 listopada 1904 roku matka dwunastoletniego Tolkiena zmarła po sześciodniowej śpiączce cukrzycowej. Wywarło to duży wpływ na jego charakter i stosunek do religii.</p>
</div>

<nav class="podnawigacja">
	<ul class="podmenu">
		<li><a href="Dziecinstwo.html">Dzieciństwo</a></li>
		<li><a href="Mlodosc.html">Młodość</a></li>
		<li><a href="Studia.html">Studia</a></li>
		<li><a href="Udzial_w_I_wojnie_swiatowej.html">Udzial w I wojnie swiatowej</a></li>
		<li><a href="Wczesne_lata_w_zawodzie.html">Wczesne lata w zawodzie</a></li>
		<li><a href="Hobbit_oraz_Wladca_Pierscieni.html">Hobbit oraz Władca Pierścieni</a></li>
		<li><a href="Ostatnie_lata_zycia.html">Ostatnie lata życia</a></li>
	</ul>
</nav>

<div class="footer">
<p>Wszelkie prawa zastrzeżone © 2021</p>
</div>

</body>
</html>
